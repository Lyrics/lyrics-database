Geure izenean hitz egiten dugu
Lehenengo pertsonan, pluralean hitz egiten dugu
Ez garelako inoren izenean ari
Geure izenean ez bada
Geuk hitz egiten diegulako geure buruei
Eta zuk
Eta zuk
Aztoratuta galdetzen diguzu
Nor ostia ote den gu hori
Gu nor garen galdetzen diguzu

Erantzungo dizugu
Erantzungo dizugu
Erantzungo dizugu

Gu gara gaur
Gezurraren garaira jaiotako jendea
Ziurgabetasunaren sinonimo den etorkizuna
Salgai jarri genituen patrikako zuloak
Gu gara gaur
Elkarren antza daukagun milioika bakardade
Begiak, eskuak, lepoak, izterrak
Kaleetan eta plazetan elkar irakurtzen dugunak

Gu gara gaur
Helduleku bila altxatzen den eskua
Gu gara gaur
«Saiatu eta lortuko duzu» eta ez lortzea
Gu gara gaur
9.500 euro, hamabi paga
Gu gara gaur
Gezurraren garaira jaiotako jendea
Elkarren antza daukagun milioika bakardade
Sinetsarazi nahi zigutena hiltzen duen ideia

Geure izenean hitz egiten dugu
Lehenengo pertsonan, pluralean hitz egiten dugu
Geuk hitz egiten diegulako geure buruei
Eta oraindik harritu egiten zara
Eta oraindik galdetzen diguzu nor garen gu
Eta guk erantzun:

Ez gara soilik orain garena
Ez gara soilik orain garena
Ez gara soilik orain garena

Gu gara atzo
Langile-saldoak nagusiaren etxerantz korrika
Kontsigna bat iraultzaren gauzapenerako
15.000 pertsona obra bat antzezten

Gu gara atzo
Etsaiaren krudelkeria atergabea
Gu gara atzo
Oihal gorri bat hilkutxa baten gainean
Gu gara atzo
Porrotaren alabak gara
Iraultza fusilatuaren semeak
Berriz abiatzen direnak urduri
Zaldi-samalda baten trostan
Asmorik eta zaharrena berritzera

Eta oraindik galdetzen diguzu
Gu nor garen
Gu nor garen?
Erantzungo dizugu

Ez gara orain garena soilik
Noizbait izan gaitezkeena baizik
Noizbait izan gaitezkeena baizik
Noizbait izan gaitezkeen guztia

Gu gara atzo
Gu gara gaur
Gu gara bihar
Ahots bat tintaz oihukatzen:
«Nintzen, naiz eta izango naiz!»

Geure izenean hitz egiten dugu
Lehenengo pertsonan, pluralean hitz egiten dugu
Geuk hitz egiten diegulako geure buruei
Geuk sortu nahi ditugulako geure buruak

Mezu bat daukagu eta airean darabilgu
Ez daukagu gauza handirik
Eta asko da eskatzen duguna
Gu gara atzo, gaur, bihar
Eta ez gara galtzeko beldur
Ez gara irabazteko beldur
Izan diren porrot guztiak baitaramatzagu gurekin
Eta gurekin baitaramagu garaipenaren eguna ere

Geure izenean hitz egiten dugu
Gu nor garen galdetzen diguzu
Eta guk erantzun:
Gu manifestu bat gara

Kanta berri bat gara haizatzean
Bost hatz beste bost hatzi bilduta
Atzo gara eta gaur eta bihar
Asmorik zaharrena berritzera abiatu garenak

Mundu berria gara eraikuntzan
Kosmobisio oso bat
Manifestu bat
Manifestu bat
Manifestu bat
Eta manifestu bat da gure ekintza bakoitza


________________
Language  Basque
Name  Gu nor garen
Artist  Ekida
Album  Manifestua
Track no  9
Year  2021
MusicBrainz ID  0c83a087-1ddd-4b12-94a4-22c53e0af0af
